II.
Servus tuus N. e gente N. z E primis mercatoribus eram, cum Respublica
Franco-gallica Aegyptum invaderet, ut mercimonia (134) mea agminibus
transportanda mercatorum, nomine et fortunis summorum instar, commit-
terem. Atque cum imperator Syriam petere constituisset, silium sororis
meae ministerio suo assumpsit, ut ex eo de Syria cognosceret. Occupantibus
vobis Joppen multae mihi erant facultates, quas Muslemi propter nostram
praestitam imperatori operam diripiendas dedere. Itemque post Franco·
gallorum Ptolemaide reditum, bona, quae mihi in Syria erant, omnia
Muslemi spoliarunt, duosque fratreS, in illa regione habitantes (135), oc·
ciderunt, eamdemque ob causam mea nunc familia cervici meae im-
posita est. Praelio vero duce KleberO, quem Deus beet, commisso, Islami-
tae omnes nostras domus et reditus ceperunt, nosque nudi effugimus, Fran·
⁷ cogalli ‘Aegyptum relinquentibus ego itaque cum ipsis discedere coactus fui,
timens de sanguine meo, et Massiliam veni vacuus et nihil habens (de quo
viverem). Propter officia mea antea praestita, Reipublicae Franco-gallicae
princeps me quidem adjuvit et auxilium mihi tulit, ut reliquis Aegyptiis,
quinquaginta scilicet singulo die Solidos mihi suppeditans, tribusque meis
filiabus quarum minima (136) octavum exegit annum, viginti quinque
unicuique solidos singulo die 3 tu vero fortunatissime haud ignoras auxi-
lium illud ne quartae quidem necessitatum nostrarum parti sufficere, his
praesertim in terris, ubi victus valde sunt cari, deindeque fortunatae tuae
personae notum est, similes mei vivere non posse ad instar pauperum — —
tali vita mors est praestantior! Celsissimam misericordiam imploro, ut

tanturn quantum mihi meisque sufficiat, mihi suppedites. etc.

